---
draft: true
title: "Perché lo hai fatto venerdì?"
date: 2020-09-21
tags:
    - appunti
    - attivismo
---
La caratteristica di XR che forse più mi ha colpito fin dal primo momento, che lo distingue dalla maggior parte degli altri movimenti e associazioni ambientaliste, è la modalità di azione, basata sulla disobbedienza civile e l'azione diretta nonviolenta. 

L'emergenza in cui ci troviamo, i rischi che la civiltà umana sta correndo sono così elevati che è necessario un sacrificio altrettanto grande. Per questo ho deciso di fare il salto, di uscire dalla mia zona di comfort e darmi disponibile per un ruolo ad alto rischio nell'azione di venerdì. Nessuno metterebbe a repentaglio la propria reputazione, la propria fedina penale, la propria carriera, se non spinto da un forte disagio e una profonda preoccupazione per il futuro, proprio e dei propri figli e nipoti. Non ci sto a vedere la civiltà collassare di fronte ai miei occhi senza fare nulla. E io, allora, mi alzo e mi ribello.