---
draft: true
title: Natale 2017
summary: Quello che non ci diciamo
tags:
- auguri
---

Quello che non ci diciamo si sente,  
ovunque, forte e chiaro.
 
Lo dice il mio sguardo, che ti cerca  
quando arrivi a casa, sfinita  
da quegl'otto piani, e vorrei abbracciarti,  
regalarti un po' di ossigeno.
 
Lo dice la tua ironia, pungente  
quando mi stuzzica, e ribatto,  
nella nostra quotidiana commedia,  
che tanto piace ai nostri amici.
 
Lo dice il tuo corpo, quando viene  
e del mio corpo si avvolge  
nel letto, in cerca di attenzioni, avido  
di calore, a caccia di avventure.
 
Non lo scriviamo su una lavagnetta,  
o su un bigliettino di auguri  
E' così chiaro, naturale e, chissà,  
forse lo è fin da quei brevi,
 
lesti attimi sul treno  
galeotto che ci ha fatti incontrare. 